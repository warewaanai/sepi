<ul>
    <li>Între anii 1990-1997 am fost profesor de matematică în Rm. Vâlcea și Cluj–Napoca, iar între 1997-2003 profesor de matematică și informatică. Din 2003 și până în prezent sunt profesor de informatică la CN "Mircea cel Bătrân" din Rm. Vălcea, îndeplinind cu succes funcții de inspector școlar, director adjunct, profesor metodist și membru în consiliul consultativ al disciplinei informatică, fiind preocupată de destinele studierii acestei discipline la nivel județean și național. Am participat și ca membru în comisii naționale ale olimpiadei de informatică.</li>
    <li>Sunt profesor coordonator al lotului județean de informatică, obținând nenumărate premii și distincții la nivel internațional și național cu elevii pregătiți la informatică. De asemenea, încă din primul sezon al competiției internaționale de robotică pentru liceeni First Tech Challege, care se desfășoară în România începând cu 2016, sunt mentor principal pentru echipa de robotică a liceului - care a fost de două ori distinsă cu Premiul I în sezonul al III-lea, pe lângă alte premii importante la fazele regionale ale concursului. Sunt coordonatoarea concursului interjudețean de robotică DEMO FTC Bionic Royals, care se află la a 3-a ediție și a Școlii de Vară IT, ediția I, școală în care cursurile s-au desfășurat online din pricina epidemiei de corona virus, lucru care nu a fost neapărat un dezavantaj, reușind să avem cursanți din 3 județe și colaboratori două universități de prestigiu din țară.</li>
    <li>Elevii mei au obținut rezultate de excepție la disciplina informatică în cadrul olimpiadelor, concursurilor, examenelor de bacalaureat sau a examenelor de admitere în facultățile de profil din țară și din străinătate. </li>
</ul>
