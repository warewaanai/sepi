
<ul>
    <li>
    Fan al teoriei calculatoarelor
    </li>
    <li>
        Inginer software din întâmplare
    </li>
    <li>
        Instructor de informatică prin opțiune
    </li>
</ul>
<p>
    Sunt un informatician fascinat de lumea calculatoarelor. Cred în societatea post muncă și în faptul că
    acum suntem într-o fază de tranziție. Cred că, cu toții, ar trebui să încercăm să ne purtăm ca și când am
    trăi în acea societate: să muncim mai puțin și să ne distrăm mai mult. În societatea post muncă, munca
    trebuie să fie distracție, altfel nu are sens să o faci. De aceea predau: este distracția mea.
    În prezent sunt implicat în diverse proiecte ce au mai multă sau mai puțină legătură cu informatica.
</p>
<p>
    Selecții din viața mea, în ordine invers cronologică:
</p>
<ul>
    <li>
        Instructor de informatică la Centrul Educațional Nerdvana, București (2017 - prezent)
    </li>
    <li>
        Propunător de probleme la diverse concursuri și baraje: OJI, ONI, RMI, etc.
    </li>
    <li>
        Pregătitor al lotului de gimnaziu al colegiului Tudor Vianu, București în perioada 2012 - 2016
    </li>
    <li>
        Inginer Software la Google, Mountain View, în perioada 2000 - 2006
    </li>
    <li>
        Asistent de cercetare în programul doctoral al Rutgers University, New Jersey cu interese în Machine
        Learning, Music Information Retrieval, Artificial Intelligence (salvat în ultima clipă de îndrumătorul de
        proiect care m-a smuls din lumea academică și m-a adus cu forța la Google)
    </li>
    <li>
        Diplomă de studii aprofundate de la Facultatea de Automatică şi Calculatoare din Institutul Politehnic
        Bucureşti (supravieţuind cursului de Dispozitive şi Circuite Electronice, care a făcut multe victime)
    </li>
    <li>
        Elev la Liceul de Informatică, unde mi-am descoperit pasiunea pentru calculatoare, devenind olimpic
        naţional la informatică (o schimbare majoră faţă de anii precedenţi, din gimnaziu, când am eram olimpic
        naţional la fizică şi matematică)
    </li>
</ul>
